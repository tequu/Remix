<?php include("/home/fbcremix/public_html/Remix/yla.php"); ?>
<?php include("/home/fbcremix/public_html/Remix/ohjelmat/oikea.php"); ?>
<div id='content'>
    <div id='historia'>
        <div class="otsikko" style="background-image:URL('/Remix/kuvat/historia.png')"></div>
        <div id="historia_teksti">
            <p>Vuonna 2001 Isokyröläinen salibandy sai arvoisensa puitteet kun Liikuntahalli valmistui kuntakeskukseen. Lajin piirissä toimi tuohon aikaan kaksikin junioriryhmää, Scorpions ja Titans. Taustavoiminen ja harrastajien yhdistyessä 2001, sai seura nimekseen Isokyrö Scorpions. Uuden seuran perustamiskokous pidettiin elokuussa 2002. Isokyrö Scorpions - nimellä seura rekisteröitiin vuoden 2002 marraskuussa. Samana vuonna seuralle myönnettiin Nuoren Suomen seuratoiminnan paikallistukea. Seuran ohjelmallisena teemana hankkeessa oli  "Joukkue, kasvupaikka ja tukipuu".</p> 
            <p>Vuonna 2004 seuran nimi muuttui nykyiseen muotoonsa  FBC Remix, seura sai myös Isonkyrön Vuoden Viri -arvonimen samana syksynä.</p>
            <p>Seuran alkuaikoina toiminta painottui lähinnä yhteen yläaste- ja lukioikäisille pojille suunnattuun joukkueeseen, joka kierteli ympäri maakuntaa epävirallisissa alueturnauksissa, joissa oli joukkueita ainakin Seinäjoelta, Vaasasta ja Kokkolasta. Kyseisen joukkueen valmentajana toimi seuran "Grand Old Man" Markku Hakala. Hiljalleen alkoi myös virallinen junioritoiminta, aluksi salibandykerhojen muodossa ja myöhemmin C- ja B-poikien joukkueilla, jotka ensimmäisinä lähtivät mukaan liiton sarjoihin. </p>
            <p>Vuosi vuodelta seuran jäsenmäärä kasvoi ja toiminta laajeni jokaiseen ikäluokkaan poikien puolella. Ensimmäinen miesten joukkue lähti liiton sarjaan kaudella 2008-09.</p>
            <p>Toimintaa laajennettiin tyttöjen puolelle vuonna 2007, kun Eveliina Jokinen äitinsä Tuulikki Vaismaan kanssa ottivat yhteyttä seuraan ja aloittivat yläasteikäisten tyttöjen salibandyharjoitukset. Liiton sarjaan joukkue lähti ensimmäisen kerran kaudella 2008-2009. 2009 vuoden alusta myös nuoremmille tytöille aloitettiin salibandykerho, jonka kasvatit olivat myös suuressa roolissa kaudella 2010-2011, kun seuran C-tytöt saavuttivat koko seuran historian ensimmäisen SM-sarjapaikan.</p>  
            <p>Seura lähti mukaan syksyllä 2009 Timanttiprojektiin, jonka tavoitteena on vuoteen 2015 mennessä tuplata tyttö- ja naissalibandyn lisenssipelaajien määrä (6000->12000), keväällä 2011 seura sai tukea hankkeeseen Salibandyn Tuki RY:ltä.</p>
            <p>Syksyllä 2011, seuran ollessa 10-vuotias, toiminta koostui kymmenestä SSBL:n sarjatoimintaan osallistuvasta joukkueesta sekä kolmesta kerhoryhmästä, jäseniä seuralla on noin 200.</p>
        </div>
    </div>
</div>
<?php include("/home/fbcremix/public_html/Remix/ala.php"); ?>